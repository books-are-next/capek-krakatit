<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    
    <title>Krakatit</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">LII.</h2>

<p class="mlptextbez1radku">Divně se točí dráhy světa. Kdybys sčetl všechny své
kroky a cesty, jakou složitou podobu by to nakreslilo? Neboť svými kroky rýsuje
každý svou mapu země.</p>

<p class="mlptext">Byl večer, když stál Prokop před mřížovým plotem grottupských
závodů. Je to rozsáhlé barákové pole, ozářené mlhovými koulemi obloukových
lamp; ještě svítí jedno nebo dvě okna; Prokop tiskne hlavu mezi mřížové pruty a
volá: Haló!</p>

<p class="mlptext">Přiblížil se vrátný nebo hlídač. „Co chcete? Dovnitř se nesmí.“</p>

<p class="mlptext">„Prosím vás, je u vás ještě pan inženýr Tomeš?“</p>

<p class="mlptext">„Co s ním chcete?“</p>

<p class="mlptext">„Musím s ním mluvit.“</p>

<p class="mlptext">„… Pan Tomeš je ještě v laboratoři. Nemůžete s ním mluvit.“</p>

<p class="mlptext">„Řekněte mu… řekněte mu, že na něj čeká jeho přítel Prokop… že
mu má něco dát.“</p>

<p class="mlptext">„Jděte dál od té mříže,“ bručel člověk a někoho zavolal.</p>

<p class="mlptext">Po čtvrthodině běžel kdosi v dlouhém bílém plášti k mříži.</p>

<p class="mlptext">„To jsi ty, Tomši?“ volal Prokop polohlasně.</p>

<p class="mlptext">„Ne, já jsem laborant. Pan inženýr nemůže přijít. Pan inženýr
má důležitou práci. Co si račte přát?“</p>

<p class="mlptext">„Musím s ním nutně mluvit.“</p>

<p class="mlptext">Laborant, otylý a čilý človíček, pokrčil rameny. „Prosím, to
nepůjde. Pan Tomeš dnes nemůže ani na vteřinu –“</p>

<p class="mlptext">„Děláte Krakatit?“</p>

<p class="mlptext">Laborant nedůvěřivě zafrkal. „Co vám je po tom?“</p>

<p class="mlptext">„Musím ho… před něčím varovat. Musím mu něco doručit.“</p>

<p class="mlptext">„Máte to dát mně. Já mu to donesu.“</p>

<p class="mlptext">„Ne, já… já to dám jenom jemu. Řekněte mu –“</p>

<p class="mlptext">„Tak si to prý máte nechat.“ Člověk v bílém plášti se otočil a
odcházel.</p>

<p class="mlptext">„Počkejte,“ volal Prokop. „Dejte mu to. Vyřiďte mu… vyřiďte
mu…“ Vylovil z kapsy onu pomačkanou silnou obálku a podával ji skrze mříž.
Laborant ji vzal podezřivě mezi prsty, a Prokopovi bylo, jako by právě něco
přetrhl. „Řekněte mu, že… že tu čekám, že ho prosím, aby… aby sem přišel!“</p>

<p class="mlptext">„Já mu to dám,“ uryl laborant a odešel.</p>

<p class="mlptext">Prokop se posadil na patník. Z druhé strany plotu stál
mlčelivý stín a hlídal ho. Je syrová noc, holé větve se rozpínají do mlhy, je
slizko a zebavě. Po čtvrthodině někdo přichází k plotu; je to bledý nevyspalý
chlapec s tváří jako z tvarohu.</p>

<p class="mlptext">„Pan inženýr vzkazuje, že mnohokrát děkuje a že nemůže přijít
a že nemáte čekat,“ vyřizoval mechanicky.</p>

<p class="mlptext">„Počkejte,“ drtil Prokop netrpělivě. „Řekněte mu, že s ním
musím mluvit; že… že jde o jeho život. A že mu dám všechno, co chce, jen když…
jen když mi pošle jméno a adresu té dámy, co jsem mu od ní donesl tu obálku.
Rozumíte mi?“</p>

<p class="mlptext">„Pan inženýr jenom vzkázal, že mnohokrát děkuje,“ opakoval
chlapec ospale, „a že nemáte čekat –“</p>

<p class="mlptext">„Ale tak u čerta,“ zaskřípal Prokop zuby, „vyřiďte mu, ať sem
přijde, jinak že se odtud nehnu. A ať nechá práce, nebo… nebo mu to vyletí do
povětří, rozumíte?“</p>

<p class="mlptext">„Prosím,“ řekl chlapec tupě.</p>

<p class="mlptext">„Ať… ať sem přijde! Ať mi dá tu adresu, jenom tu adresu, a… že
mu pak nechám všechno, rozuměl jste?“</p>

<p class="mlptext">„Prosím.“</p>

<p class="mlptext">„Tak už jděte, jděte rychle, u všech –“</p>

<p class="mlptext">Čekal v zimničné netrpělivosti. Není… není to lidský krok tam
uvnitř? Zatanul mu Daimon, jak nasupen, křivě fialovou hubu se dívá do modrých
jisker své stanice. A ten pitomec Tomeš nejde! Kutí tam něco, tam, co září to
světlé okno, a neví, neví, že je bombardován, že chvatnýma rukama zapaluje
podkop sám pod sebou a – Není to lidský krok? Nikdo nejde.</p>

<p class="mlptext">Hrubý kašel otřásá Prokopem. Všechno ti vydám, šílenče,
přijdeš-li mi jenom říci její jméno! Nechci už nic; nechci už nic než ji
nalézt; všeho se vzdám, jen mi nech to jediné! Utkvěl očima v prázdnu: nyní tu
stojí zahalena závojem, u nohou suché listí, bleďoučká a divně vážná v této
zsinalé tmě; spíná na prsou ruce, nemá už obálku, a hledí na něho hlubokýma,
upřenýma očima; studené mžení jí zrosilo závoj i kožišinku. „Byl jste ke mně
nezapomenutelně laskav,“ praví tiše a zastřeně. Zvedl k ní ruce, zlomil ho
lítý kašel. Óó, což nikdo nepřijde? Vrhl se k mřížovému plotu, aby jej přelezl.</p>

<p class="mlptext">„Zůstaňte tam, nebo střelím,“ křikl stín za plotem. „Co tu
chcete?“</p>

<p class="mlptext">Prokop pustil plot. „Prosím vás,“ chraptěl zoufale – „řekněte
panu Tomšovi… řekněte mu…“</p>

<p class="mlptext">„Řekněte si mu to sám,“ přerušil ho hlas nelogicky; „ale
hleďte, ať už jste pryč.“</p>

<p class="mlptext">Prokop usedl na patník. Snad Tomeš přijde, až mu to zase
selže. Jistě, jistě nenajde, jak se dělá Krakatit; pak přijde sám a zavolá mne…
Seděl nahrben jako prosebník. „Poslyšte,“ ozval se, „já vám dám… deset tisíc,
když… když mne pustíte dovnitř.“</p>

<p class="mlptext">„Já vás dám sebrat,“ zabručel hlas příkře a neodmluvně.</p>

<p class="mlptext">„Já – já –,“ koktal Prokop, „já chci jen vědět tu adresu,
víte? já chci jen… vědět… Já vám dám všechno, když mi to opatříte! Vy… vy jste
ženat a máte děti, ale já… já jsem sám… a chci jenom nalézt…“</p>

<p class="mlptext">„Ticho buďte,“ osopil se hlas. „Jste opilý.“</p>

<p class="mlptext">Prokop umlknul a komíhal trupem na patníku. Musím čekat,
přemýšlel tupě. Proč nikdo nejde? Všechno mu dám, i Krakatit, i všechno
ostatní, jen když… „Byl jste ke mně nezapomenutelně laskav.“ Ne, bůh chraň: já
jsem člověk zlý; ale vy, vy jste ve mně vzbudila vášeň laskavosti; všechno na
světě bych udělal, když jste na mne pohlédla; vidíte, proto jsem tady. To
nejkrásnější na vás je, že máte nade mnou moc, abych vám sloužil; proto,
slyšíte, proto vás musím milovat!</p>

<p class="mlptext">„Co pořád máte?“ láteřil hlas za plotem. „Budete tiše nebo ne?“</p>

<p class="mlptext">Prokop vstal: „Prosím vás, prosím vás, řekněte mu –“</p>

<p class="mlptext">„Já na vás pošlu psa!“</p>

<p class="mlptext">K plotu se loudavě blížila bílá postava s hořícím uhlíkem
cigarety. „To jsi ty, Tomši?“ zavolal Prokop.</p>

<p class="mlptext">„Ne. Vy jste tu ještě?“ Byl to laborant. „Člověče, vy jste
blázen.“</p>

<p class="mlptext">„Prosím vás, přijde sem Tomeš?“</p>

<p class="mlptext">„Ani ho nenapadne,“ povídal laborant opovržlivě. „Nepotřebuje
vás. Za čtvrt hodiny to máme hotovo, a pak, gloria victoria<a href="../Text/krakatit_063.html#_ftn45" title="" class="pcalibre calibre3 pcalibre1" id="_ftnref45"><span class="msofootnotereference"><span class="calibre14"><span class="msofootnotereference"><span class="calibre15">[45]</span></span></span></span></a>!
pak se napiju.“</p>

<p class="mlptext">„Prosím vás, řekněte mu, ať… ať mně dá jen tu adresu!“</p>

<p class="mlptext">„To už vyřizoval kluk,“ vycedil laborant. „Pan inženýr řekl,
abyste mu vlezl na záda. Bude se vytrhovat z práce, ne? Teď, když je v nejlepším.
Už to vlastně máme, a teď jenom – a je to.“</p>

<p class="mlptext">Prokop vykřikl úděsem: „Běžte mu říci – rychle – ať nezapíná
vysokou frekvenci! Ať to zastaví! Nebo – nebo se stane – Běžte honem! On neví –
on – on neví, že Daimon – Proboha, zarazte ho!“</p>

<p class="mlptext">„Tja,“ vyprskl laborant v krátký smích. „Pan Tomeš ví, co má
dělat; a vy –,“ tu vyletěl mříží hořící oharek, „dobrou noc!“</p>

<p class="mlptext">Prokop skočil k plotu.</p>

<p class="mlptext">„Ruce vzhůru,“ zařval uvnitř hlas a vzápětí pronikavě hvízdla
hlídačská píšťalka. Prokop se dal na útěk.</p>

<p class="mlptext">Ubíhal po silnici, skočil přes příkop a běžel po měkké louce;
klopýtal oranicí, upadl, sebral se a uháněl dál. Zastavil se s buchajícím
srdcem. Kolem dokola mlha a pustá pole; teď už mne nechytí. Naslouchal; bylo
ticho, slyšel jen svůj sípavý dech. Ale což – což když vyletí Grottup do
povětří? Chytil se za hlavu a běžel dál; sklouzl do hlubokého úvozu, vydrápal
se nahoru a kulhaje skákal přes zorané pole. Oživla bolest staré fraktury a v prsou
ho palčivě bodalo; nemohl dále, usedl na studenou mez a díval se na Grottup
mlhavě zářící svými obloukovými lampami. Vypadalo to jako světelný ostrov v nesmírných
temnotách.</p>

<p class="mlptext">Je trnoucí, zdušené ticho; a přece v okruhu tisíců a tisíců
kilometrů se odehrává děsný a bezoddyšný útok; Daimon na své Magnetové hoře
řídí příšerně tiché bubnové bombardement celého světa; mílovými kmity si razí
letící vlny cestu rozlohami, aby zachytily a rozmetaly první prášek Krakatitu
kdekoliv na zemi. A tady v hlubině noci, uprostřed té bledé záplavy světla,
pracuje zarytý, šílený člověk, skloněný nad tajemným procesem přeměny – „Tomši,
pozor,“ vykřikl Prokop; ale jeho hlas zapadl ve tmě jako kámen hozený do tůně
dětskou rukou.</p>

<p class="mlptext">Vyskočil třesa se hrůzou a zimou a prchal dál, jen dál od
Grottupu. Zabředl do mokřiny a stanul; neozve se výbuch? Ne, ticho; a v novém
poryvu hrůzy běžel Prokop do svahu, klopýtal, svezl se na kolena, vyskočil a uháněl;
zapadl v houští, hmatal rukama, prodíral se naslepo, sklouzl a sjížděl dolů;
zvedl se, utíral pot krvácejícíma rukama a utíkal dále.</p>

<p class="mlptext">Uprostřed polí našel něco světlého; hmatal na to, byl to
poražený kříž. Těžce sípaje usedl na prázdný podstavec. Mlžná záplava nad
Grottupem je už daleko, docela daleko na obzoru; je to jen nízké záření nad
zemí. Prokop zhluboka oddychoval; nic, ticho; tedy snad selhalo Tomšovi a nestane
se to strašlivé. Úzkostně naslouchal do dálky; nic, jen studené odkapávání vody
v nějaké podzemní stružce; nic, jenom tlukoucí srdce –</p>

<p class="mlptext">Tu vyrazila nad Grottupem obrovská černá masa, vše zhaslo;
jako by se tma roztrhla, vyšlehl vteřinu nato ohnivý sloup, strašlivě zaplál a rozhodil
kyklopskou hradbu dýmu; a tu již zadul hučící náraz vzduchu, něco zapraskalo,
stromy skřípavě zašuměly, a prásk! děsné švihnutí bičem, rachot, burácející
úder a dunění; země se chvěje a ve vzduchu šíleně víří urvané listí. Lapaje po
dechu, drže se oběma rukama podstavce kříže, aby ho to nesmetlo, poulí Prokop
oči do sršící výhně. I rozštípne se země mocí ohňovou, a v rachotu hromu
promluví Pán.</p>

<p class="mlptext">Ráz na ráz se vyvalil druhý a třetí masiv, roztrhl se rudým
šlehnutím a zaplál třetí, nejhroznější výbuch; patrně chytly sklady. Nějaká
hořící masa letí do nebe, rozprskne se a snáší se deštěm explodujících jisker.
Zadul nesmírný praštící rachot a mění se v bubnovou palbu; ve skladech
explodují zápalné rakety a srší jako jiskry pod bušícím kladivem. Rozlil se
brunátný oheň požáru, jenž puká tata rrrtata suchými ranami jako hnízdo
mitrajéz<a href="../Text/krakatit_063.html#_ftn46" title="" class="pcalibre calibre3 pcalibre1" id="_ftnref46"><span class="msofootnotereference"><span class="calibre14"><span class="msofootnotereference"><span class="calibre15">[46]</span></span></span></span></a>.
Vyrazil čtvrtý a pátý výbuch s třeskným zařváním houfnice; požár přeletěl na
obě strany; hoří málem půl obzoru.</p>

<p class="mlptext">Teprve nyní doletěl zoufalý praskot skoseného lesa
grottupského; ale už se přes něj valila nárazová kanonáda hořících skladů.
Šestý výbuch se roztrhl tvrdým ostrým třesknutím; patrně kresylit; vzápětí
hlouběji, basově zahoukla exploze sudů s dynamonem. Bleskem vyletí ohromný
planoucí projektil dopolou nebes; vyšlehne vysoký plamen, zhasne a vyskočí o kus
dál, ale teprve po vteřinách zahlučí rána a zaburácí hromový otřes. Na chvíli
ticho, že slyšíš praskot ohně, jako když se roští láme; nový rachotící a těžký
náraz, a nad grottupskými závody rázem se slehne plamen, nechávaje jen nízké
žíření; prudkým letícím plápolem hoří město Grottup.</p>

<p class="mlptext">Ztuhlý úděsem zvedl se Prokop a klopýtal odtud.</p>

</div>
</body>
</html>
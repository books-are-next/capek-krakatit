<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    
    <title>Krakatit</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">I.</h2>

<p class="mlptextbez1radku">S večerem zhoustla mlha sychravého dne. Je ti, jako
by ses protlačoval řídkou vlhkou hmotou, jež se za tebou neodvratně zavírá.
Chtěl bys být doma. Doma, u své lampy, v krabici čtyř stěn. Nikdy ses necítil
tak opuštěn.</p>

<p class="mlptext">Prokop si razí cestu po nábřeží. Mrazí ho a čelo má zvlhlé
potem slabosti; chtěl by si sednout tady na té mokré lavičce, ale bojí se
strážníků. Zdá se mu, že se motá; ano, u Staroměstských mlýnů se mu někdo
vyhnul obloukem jako opilému. Nyní tedy vynakládá veškeru sílu, aby šel rovně.
Teď, teď jde proti němu člověk, má klobouk do očí a vyhrnutý límec. Prokop
zatíná zuby, vraští čelo, napíná všechny svaly, aby bezvadně přešel. Ale zrovna
na krok před chodcem se mu udělá v hlavě tma a celý svět se s ním pojednou
zatočí; náhle vidí zblízka, zblizoučka pár pronikavých očí, jak se do něho
vpíchly, naráží na něčí rameno, vypraví ze sebe cosi jako „promiňte“ a vzdaluje
se s křečovitou důstojností. Po několika krocích se zastaví a ohlédne; ten
člověk stojí a dívá se upřeně za ním. Prokop se sebere a odchází trochu
rychleji; ale nedá mu to, musí se znovu ohlédnout; a vida, ten člověk ještě
pořád stojí a dívá se za ním, dokonce samou pozorností vysunul z límce hlavu
jako želva. „Ať kouká,“ myslí si Prokop znepokojen, „teď už se ani neohlédnu.“
A jde, jak nejlépe umí; náhle slyší za sebou kroky. Člověk s vyhrnutým límcem
jde za ním. Zdá se, že běží. A Prokop se v nesnesitelné hrůze dal na útěk.</p>

<p class="mlptext">Svět se s ním opět zatočil. Těžce oddychuje, jektaje zuby
opřel se o strom a zavřel oči. Bylo mu strašně špatně, bál se, že padne, že mu
praskne srdce a krev vyšplíchne ústy. Když otevřel oči, viděl těsně před sebou
člověka s vyhrnutým límcem.</p>

<p class="mlptext">„Nejste vy inženýr Prokop?“ ptal se člověk, patrně už
poněkolikáté.</p>

<p class="mlptext">„Já… já tam nebyl,“ pokoušel se Prokop cosi zalhávat.</p>

<p class="mlptext">„Kde?“ ptal se muž.</p>

<p class="mlptext">„Tam,“ řekl Prokop a ukazoval hlavou kamsi k Strahovu. „Co na
mně chcete?“</p>

<p class="mlptext">„Copak mne neznáš? Já jsem Tomeš. Tomeš z techniky, nevíš už?“</p>

<p class="mlptext">„Tomeš,“ opakoval Prokop, a bylo mu k smrti jedno, jaké to je
jméno. „Ano, Tomeš, to se rozumí. A co – co mi chcete?“</p>

<p class="mlptext">Muž s vyhrnutým límcem uchopil Prokopa pod paží. „Počkej, teď
si sedneš, rozumíš?“</p>

<p class="mlptext">„Ano,“ řekl Prokop a nechal se dovést k lavičce. „Já totiž…
mně není dobře, víte?“ Náhle vyprostil z kapsy ruku zavázanou jakýmsi špinavým
cárem. „Poraněn, víte? Zatracená věc.“</p>

<p class="mlptext">„A hlava tě nebolí?“ řekl člověk.</p>

<p class="mlptext">„Bolí.“</p>

<p class="mlptext">„Tak poslouchej, Prokope,“ řekl člověk. „Teď máš horečku nebo
co. Musíš do špitálu, víš? Je ti zle, to je vidět. Ale aspoň se hleď
upamatovat, že se známe. Já jsem Tomeš. Chodili jsme spolu do chemie. Člověče,
rozpomeň se!“</p>

<p class="mlptext">„Já vím, Tomeš,“ ozval se Prokop chabě. „Ten holomek. Co s ním
je?“</p>

<p class="mlptext">„Nic,“ řekl Tomeš. „Mluví s tebou. Musíš do postele, rozumíš?
Kde bydlíš?“</p>

<p class="mlptext">„Tam,“ namáhal se mluvit Prokop a ukazoval někam hlavou. „U… u
Hybšmonky.“ Náhle se pokoušel vstát. „Já tam nechci! Nechoďte tam! Tam je – tam
je –“</p>

<p class="mlptext">„Co?“</p>

<p class="mlptext">„Krakatit,“ zašeptal Prokop.</p>

<p class="mlptext">„Co je to?“</p>

<p class="mlptext">„Nic. Neřeknu. Tam nikdo nesmí. Nebo – nebo –“</p>

<p class="mlptext">„Co?“</p>

<p class="mlptext">„Ffft, bum!“ udělal Prokop a hodil rukou do výše.</p>

<p class="mlptext">„Co je to?“</p>

<p class="mlptext">„Krakatoe. Kra-ka-tau. Sopka. Vul-vulkán, víte? Mně to…
natrhlo palec. Já nevím, co…“ Prokop se zarazil a pomalu dodal: „To ti je
strašná věc, člověče.“</p>

<p class="mlptext">Tomeš se pozorně díval, jako by něco očekával. „Tak tedy,“
začal po chvilce, „ty ještě pořád děláš do třaskavin?“</p>

<p class="mlptext">„Pořád.“</p>

<p class="mlptext">„S úspěchem?“</p>

<p class="mlptext">Prokop vydal ze sebe cosi na způsob smíchu. „Chtěl bys vědět,
že? Holenku, to není jen tak. Není – není jen tak,“ opakoval klátě opile
hlavou. „Člověče, ono to samo od sebe – samo od sebe –“</p>

<p class="mlptext">„Co?“</p>

<p class="mlptext">„Kra-ka-tit. Krakatit. Krrrakatit. A ono to samo od sebe – Já
nechal jen prášek na stole, víš? Ostatní jsem smetl dododo-do takové piksly.
Zu-zůstal jen poprašek na stole, – a najednou –“</p>

<p class="mlptext">„– to vybuchlo.“</p>

<p class="mlptext">„Vybuchlo. Jen takový nálet, jen prášek, co jsem utrousil. Ani
to vidět nebylo. Tuhle – žárovka – kilometr dál. Ta to nebyla. A já – v lenošce,
jako kus dřeva. Víš, unaven. Příliš práce. A najednou… prásk! Já letěl na zem.
Okna to vyrazilo a – žárovka pryč. Detonace jako – jako když bouchne lydditová
patrona. Stra-strašná brizance<a href="../Text/krakatit_063.html#_ftn1" title="" class="pcalibre calibre3 pcalibre1" id="_ftnref1"><span class="msofootnotereference"><span class="calibre14"><span class="msofootnotereference"><span class="calibre15">[1]</span></span></span></span></a>.
Já – já nejdřív myslel, že praskla ta por-porcená – ponce – por-ce-lánová,
polcelánová, porcenálová, poncelár, jak se to honem, to bílé, víte, izolátor,
jak se to jmenuje? Kře-mi-čitan hlinitý.“</p>

<p class="mlptext">„Porcelán.“</p>

<p class="mlptext">„Piksla. Já myslel, že praskla ta piksla, se vším všudy. Tak
rozškrtnu sirku, a ona tam je celá, ona je celá, ona je celá. A já – jako sloup
– až mně sirka spálila prsty. A pryč – přes pole – potmě – na Břevnov nebo do
Střešovic – Aa někde mě napadlo to slovo. Krakatoe. Krakatit. Kra-ka-tit. Nene,
tak to nenenebylo. Jak to bouchlo, letím na zem a křičím Krakatit. Krakatit.
Pak jsem na to zapomněl. Kdo je tu? Kdo – kdo jste?“</p>

<p class="mlptext">„Kolega Tomeš.“</p>

<p class="mlptext">„Tomeš, aha. Ten všivák! Přednášky si vypůjčoval. Nevrátil mně
jeden sešit chemie. Tomeš, jak se jmenoval?“</p>

<p class="mlptext">„Jiří.“</p>

<p class="mlptext">„Já už vím, Jirka. Ty jsi Jirka, já vím. Jirka Tomeš. Kde máš
ten sešit? Počkej, já ti něco řeknu. Až vyletí to ostatní, je zle. Člověče, to
rozmlátí celou Prahu. Smete. Odfoukne, ft! Až vyletí ta por-ce-lánová dóze,
víš?“</p>

<p class="mlptext">„Jaká dóze?“</p>

<p class="mlptext">„Ty jsi Jirka Tomeš, já vím. Jdi do Karlína. Do Karlína nebo
do Vysočan, a dívej se, až to vyletí. Běž, běž honem!“</p>

<p class="mlptext">„Proč?“</p>

<p class="mlptext">„Já toho nadělal cent. Cent Krakatitu. Ne, asi – asi patnáct
deka. Tam nahoře, v té por-ce-lánové dózi. Člověče, až ta vyletí – Ale počkej,
to není možné, to je nesmysl,“ mumlal Prokop chytaje se za hlavu.</p>

<p class="mlptext">„Nu?“</p>

<p class="mlptext">„Proč – proč – proč to nevybuchlo také v té dózi? Když ten
prášek – sám od sebe – Počkej, na stole je zin-zinkový plech – plech – Od čeho
to na stole vybuchlo? Poč-kej, buď tiše, buď tiše,“ drtil Prokop a vrávoravě
se zvedl.</p>

<p class="mlptext">„Co je ti?“</p>

<p class="mlptext">„Krakatit,“ zabručel Prokop, udělal celým tělem jakýsi otáčivý
pohyb a svalil se na zem v mrákotách.</p>

</div>
</body>
</html>
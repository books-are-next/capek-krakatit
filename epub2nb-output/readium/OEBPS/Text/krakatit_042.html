<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    
    <title>Krakatit</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">XXXVII.</h2>

<p class="mlptextbez1radku">Když doběhl k laboratoři, chtěl zavřít Holzovi dveře
před nosem, aby se uvnitř opevnil; ale panu Holzovi se povedlo ještě včas
zašeptat: „Princezna.“</p>

<p class="mlptext">„Co je?“ obrátil se k němu Prokop chvatně.</p>

<p class="mlptext">„Ráčila mně nařídit, abych byl s vámi.“</p>

<p class="mlptext">Prokop nebyl s to potlačit radostné překvapení. „Podplatila
tě?“</p>

<p class="mlptext">Pan Holz zavrtěl hlavou a jeho pergamenová tvář se poprvé
zasmála. „Podala mně ruku,“ řekl uctivě. „Slíbil jsem jí, že se vám nic
nestane.“</p>

<p class="mlptext">„Dobře. Máš bouchačku? Tedy budeš hlídat dveře. Nikdo ke mně
nesmí, rozumíš?“</p>

<p class="mlptext">Pan Holz kývl; a Prokop provedl důkladnou strategickou
prohlídku celé laboratoře co do její nedobytnosti. Poněkud uspokojen nastavil
na stůl různé plechovky, dóze a kovové krabičky, co kde mohl sehnat, a objevil
s nemalou radostí celou spoustu hřebíků; nato se pustil do práce.</p>

<p class="mlptext">Ráno se pan Carson jakoby nic coural k Prokopově laboratoři;
už zdálky ho uviděl, jak se před barákem bez kabátu patrně pocvičuje ve vrhání
kamenů. „Moc zdravý sport,“ křikl zdálky vesele.</p>

<p class="mlptext">Prokop si honem oblékal kabát. „Zdravý a užitečný,“ odpovídal
ochotně. „Tak co mi jdete říci?“</p>

<p class="mlptext">Kapsy jeho kabátu ohromně odstávaly a harašilo to v nich. „Co
to máte v kapsách?“ ptal se pan Carson ledabyle.</p>

<p class="mlptext">„Takový chlorazid,“ povídal Prokop. „Třaskavý a dusivý chlor.“</p>

<p class="mlptext">„Hm. Proč to nosíte po kapsách?“</p>

<p class="mlptext">„Jen tak, pro špás. Chcete mi něco říci?“</p>

<p class="mlptext">„Teď už nic. Zatím raději nic,“ řekl pan Carson znepokojen a drže
se poměrně daleko. „A co ještě máte v těch – v těch škatulkách?“</p>

<p class="mlptext">„Hřebíky. A tohle,“ ukazoval vytahuje z kapsy u kalhot
krabičku od vazelíny, „je benzoltetraoxozonid, novinka dernier cri<a href="../Text/krakatit_063.html#_ftn35" title="" class="pcalibre calibre3 pcalibre1" id="_ftnref35"><span class="msofootnotereference"><span class="calibre14"><span class="msofootnotereference"><span class="calibre15">[35]</span></span></span></span></a>.
He?“</p>

<p class="mlptext">„Nemusel byste tím tak mávat,“ mínil pan Carson ustupuje ještě
dál. „Máte snad nějaké přání?“</p>

<p class="mlptext">„Mé přání?“ řekl Prokop přívětivě. „Rád bych, abyste JIM něco
vyřídil. Že odtud především nepůjdu.“</p>

<p class="mlptext">„Dobře, rozumí se. A dál?“</p>

<p class="mlptext">„A že kdyby někdo na mne neopatrně sáhnul… nebo mně chtěl jít
zbytečně na tělo… Doufám, že mne nemíníte nechat zavraždit.“</p>

<p class="mlptext">„Naprosto ne. Čestné slovo.“</p>

<p class="mlptext">„Můžete jít blíž.“</p>

<p class="mlptext">„Nevyletíte do povětří?“</p>

<p class="mlptext">„Dám pozor. Chtěl jsem vám ještě říci, aby nikdo nevlezl tady
do mé pevnosti, když tam nebudu. Na dveřích je třaskavá šňůra. Pozor, člověče;
za vámi je past.“</p>

<p class="mlptext">„Výbušná?“</p>

<p class="mlptext">„Jenom s diazobenzolperchlorátem. Musíte dát lidem výstrahu.
Tady nemá nikdo co hledat, že? Dále, mám jisté důvody… cítit se ohrožen. Rád
bych, abyste nařídil tuhle Holzovi, že mne má osobně chránit… před každým
zásahem. Se zbraní v ruce.“</p>

<p class="mlptext">„To ne,“ bzučel Carson. „Holz bude přeložen.“</p>

<p class="mlptext">„Kdepak,“ protestoval Prokop, „já se bojím být sám, víte?
Poručte mu to laskavě.“ Přitom se blížil mnohoslibně ke Carsonovi, chrastě
přitom, jako by byl celý z plechu a hřebíků.</p>

<p class="mlptext">„Nu budiž,“ řekl honem Carson. „Holzi, budete střežit pana
inženýra. Kdyby mu někdo chtěl ublížit – K sakru, dělejte si už, co chcete.
Přál byste si ještě něco?“</p>

<p class="mlptext">„Zatím nic. Kdybych něco chtěl, přijdu za vámi.“</p>

<p class="mlptext">„Děkuju uctivě,“ zahučel pan Carson a honem se zachránil z nebezpečné
oblasti. Ale jen doběhl do své kanceláře a telefonoval na všechny strany ty
nejnutnější rozkazy, když to zachřestilo na chodbě a do dveří vrazil Prokop,
naditý pumami z plechovek, že na něm praskaly švy.</p>

<p class="mlptext">„Poslyšte,“ spustil Prokop bledý vztekem, „kdopak dal rozkaz
nevpustit mne do parku? Buď ten rozkaz hned odvoláte, nebo –“</p>

<p class="mlptext">„Zůstaňte kousek dál, ano?“ vyhrkl Carson drže se za psacím
stolem. „Co mně je u čerta po vaší – – po vašem parku? Jděte si –“</p>

<p class="mlptext">„Počkat,“ zarazil ho Prokop a nutil se vysvětlit mu to
trpělivě: „Dejme tomu, jsou okolnosti, kdy… kdy je někomu docela jedno, co se
stane,“ zařval náhle, „rozumíte?“ Haraše a chrastě vrhl se k nástěnnému
kalendáři. „Úterý, dnes je úterý! A tuhle, tuhle mám –“ Hrabal se horečně v kapsách,
až vylovil porcelánovou schránku na mýdlo dosti chatrně ovázanou provázkem. „Zatím
pět deka. Víte, co to je?“</p>

<p class="mlptext">„Krakatit? Vy nám jej nesete?“ vydechl pan Carson ozářen
náhlou nadějí. „Pak – pak ovšem –“</p>

<p class="mlptext">„Nic pak,“ šklebil se Prokop a stopil schránku do kapsy. „Ale
dopálíte-li mne, pak… pak to mohu rozsypat, kde budu chtít, že? Tak co?“</p>

<p class="mlptext">„Tak co?“ opakoval Carson mechanicky, úplně zdrcen.</p>

<p class="mlptext">„Nu, zařiďte to, aby zmizel ten pacholek u vchodu. Já se
rozhodně chci projít v parku.“</p>

<p class="mlptext">Pan Carson přezkoumal rychle Prokopa, a pak si naplil pod
nohy. „Fi,“ prohlásil přesvědčeně, „to jsem to provedl pitomě!“</p>

<p class="mlptext">„Provedl,“ souhlasil Prokop. „Ale mne taky dřív nenapadlo, že
mám tuhle barvu v listě. Tak co?“</p>

<p class="mlptext">Carson potrhl rameny. „Zatím… Božínku, to je maličkost! Já
jsem hrozně rád, že vám to mohu udělat. Na mou čest, ohromně rád. A co vy? Dáte
nám těch pět deka?“</p>

<p class="mlptext">„Nedám. Zruším je sám; ale… dřív chci vidět, že platí naše
stará smlouva. Volný pohyb a tak dále, co? Pamatujete se?“</p>

<p class="mlptext">„Stará smlouva,“ bručel pan Carson. „Čert vem starou smlouvu.
Tehdy jste ještě nebyl – tehdy jste ještě neměl poměr –“</p>

<p class="mlptext">Prokop k němu skočil, až to zařinčelo. „Co jste to řekl? Cože
jsem neměl?“</p>

<p class="mlptext">„Nic, nic,“ pospíšil si pan Carson rychle mrkaje. „Já nic
nevím. Mně nic není do vašich soukromých věcí. Chcete-li se procházet po parku,
je to vaše věc, no ne? Jen spánembohem už jděte a –“</p>

<p class="mlptext">„Poslyšte,“ řekl Prokop podezíravě, „ne aby vás napadlo
přerušit elektrické vedení do mé laboratoře. Sic bych –“</p>

<p class="mlptext">„Dobře, dobře,“ ujišťoval pan Carson. „Status quo, že? Mnoho
štěstí. – Uf, zatracený člověk,“ doložil zdrceně, když už byl Prokop za dveřmi.</p>

<p class="mlptext">Řinče železem pustil se Prokop do parku, těžký a masivní jako
houfnice. Před zámkem stála skupina pánů; sotva ho zdálky zahlédli, dali se
poněkud zmateně na ústup, patrně už informováni o brizantním a nabitém zuřivci;
a jejich záda vyjadřovala nejsilnější pohoršení, že se „něco takového trpí“.
Tamhle jde pan Krafft s Egonem, konaje peripatetické vyučování; jak vidí
Prokopa, nechá Egona stát a běží k němu. „Můžete mi podat ruku?“ ptá se a zardívá
se nad vlastním hrdinstvím. „Teď dostanu jistě výpověď,“ praví s hrdostí. Od
Kraffta tedy zvěděl, že v zámku se rychlostí blesku rozneslo, že prý on,
Prokop, je anarchista; a ježto zrovna dnes večer má sem zavítat jistý následník
trůnu… Zkrátka chtějí Jeho Výsosti telegrafovat, aby svůj příjezd odložil;
zrovna se o tom koná velká rodinná rada.</p>

<p class="mlptext">Prokop se obrací na patě a jde do zámku. Dva komorníci na
chodbě se před ním rozletí a s hrůzou se tisknou ke zdi, nechávajíce beze slova
projít chřestícího, naditého útočníka. Ve velkém salonu zasedá porada; oncle
Rohn ustaraně přechází, starší příbuzné se děsně rozčilují nad zvrhlostí
anarchistů, tlustý cousin mlčí a jakýsi jiný pán rozhorleně navrhuje poslat na
toho šíleného chlapa jednoduše vojáky: buď se vzdá, nebo bude zastřelen. V tu
chvíli se otevřely dveře a chrastě valí se Prokop do salonu. Hledá očima
princeznu; není tu, a zatímco všichni tuhnou strachem a vstávají v očekávání
toho nejhoršího, povídá chraptivě k Rohnovi: „Jdu vám jenom říci, že se
následníkovi nic nestane. Teď to víš.“ Pokynul hlavou a mocně se vzdálil jako
socha komtura<a href="../Text/krakatit_063.html#_ftn36" title="" class="pcalibre calibre3 pcalibre1" id="_ftnref36"><span class="msofootnotereference"><span class="calibre14"><span class="msofootnotereference"><span class="calibre15">[36]</span></span></span></span></a>.</p>

</div>
</body>
</html>
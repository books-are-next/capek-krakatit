<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXXVI.">
    <meta name="apple-mobile-web-app-capable" content="yes">
    <title>XXXVI. • Krakatit</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./krakatit_040.html">
    <link rel="next" href="./krakatit_042.html">
    <meta name="nb-order" content="37">
    <link rel="self" href="krakatit_041.html">
    <meta name="nb-identifier" content="capek-krakatit-b4d8178">
    <meta name="nb-role" content="chapter">
  </head>
  <body data-nb-words="1302" data-nb-chars="7590" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./krakatit_040.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">XXXVI.</span></h1>
        <p class="chunk" data-nb-ref-number="2" data-nb-words="148" data-nb-chars="873"><span class="idea" data-nb-ref-number="2" id="idea2" data-nb-words="148" data-nb-chars="873">Lépe by&nbsp;byl učinil, kdyby byl toho večera nepřišel; ale přihnal se&nbsp;právě proto, že&nbsp;mu&nbsp;to&nbsp;zakazovala. Oncle Charles byl k&nbsp;němu velmi, velmi přívětivý; naneštěstí viděl, jak si&nbsp;ti&nbsp;dva při docela nevhodné a&nbsp;okaté příležitosti tisknou ruce, vzal si&nbsp;na&nbsp;to&nbsp;dokonce monokl, aby to&nbsp;lépe viděl; pak teprve princezna utrhla ruku a&nbsp;začervenala se&nbsp;jako školačka. Oncle k&nbsp;ní&nbsp;přistoupil a&nbsp;něco jí&nbsp;pošeptal odváděje ji&nbsp;pryč. Pak se&nbsp;již nevrátila; jen Rohn přišel a&nbsp;tvářil se&nbsp;jakoby nic a&nbsp;mluvil s&nbsp;Prokopem, velmi diskrétně sonduje po&nbsp;citlivých místech. Prokop se&nbsp;držel neobyčejně hrdinně, nevyzradil nic, což milého strýčka uspokojilo, i&nbsp;když ne&nbsp;co&nbsp;do&nbsp;věci, tedy aspoň co&nbsp;do&nbsp;formy. „Ve společnosti je&nbsp;nutno být velice, velice obezřelý,“ řekl posléze, udíleje takto zároveň důtku i&nbsp;radu; a&nbsp;Prokopovi se&nbsp;velmi ulevilo, když ho&nbsp;hned potom opustil a&nbsp;nechal přemýšlet o&nbsp;dosahu posledních slov.</span></p>
        <p class="chunk" data-nb-ref-number="3" data-nb-words="18" data-nb-chars="120"><span class="idea" data-nb-ref-number="3" id="idea3" data-nb-words="18" data-nb-chars="120">Horší ještě bylo, že&nbsp;se&nbsp;podle všech známek něco vařilo pod pokličkou; zejména starší příbuzné zrovna pukaly důležitostí.</span></p>
        <p class="chunk" data-nb-ref-number="4" data-nb-words="154" data-nb-chars="899"><span class="idea" data-nb-ref-number="4" id="idea4" data-nb-words="154" data-nb-chars="899">Když pak ráno Prokop obíhal kolem zámku, přišla k&nbsp;němu komorná a&nbsp;udýchaně vyřizovala, že&nbsp;prý má&nbsp;pán jít do&nbsp;březového hájku. Pustil se&nbsp;tam a&nbsp;čekal předlouho. Konečně běží princezna dlouhými, krásnými skoky Diany. „Schovej se,“ šeptá rychle, „oncle jde za&nbsp;mnou.“ Uhánějí držíce se&nbsp;za&nbsp;ruce a&nbsp;zmizí v&nbsp;hustém lupení černého bezu; pan Holz, marně se&nbsp;ohlížeje po&nbsp;jiné houštině, se&nbsp;položí obětavě do&nbsp;kopřiv. A&nbsp;tu&nbsp;již je&nbsp;vidět světlý klobouk oncle Rohna; jde bystře a&nbsp;kouká napravo nalevo. Princezně jiskří oči radostí jako mladé faunce; v&nbsp;keři to&nbsp;voní vlhkostí a&nbsp;ztuchlinou, tajemný hmyzí život opřádá větvičky a&nbsp;kořání, jsou jako v&nbsp;džungli; a&nbsp;nečekajíc ani, až&nbsp;nebezpečí přejde, táhne k&nbsp;sobě princezna Prokopovu hlavu. Ochutnává mezi zuby polibky, jako by&nbsp;to&nbsp;byly bobulky jeřabin či&nbsp;dřínu, ovoce trpké a&nbsp;milé; je&nbsp;to&nbsp;vábení, hra, uhýbání, rozkoš tak nová a&nbsp;překvapující, že&nbsp;jim je, jako by&nbsp;se&nbsp;viděli poprvé.</span></p>
        <p class="chunk" data-nb-ref-number="5" data-nb-words="111" data-nb-chars="607"><span class="idea" data-nb-ref-number="5" id="idea5" data-nb-words="111" data-nb-chars="607">A&nbsp;toho dne k&nbsp;němu nepřišla; bez sebe všemožným podezřením pustil se&nbsp;k&nbsp;zámku; čekala na&nbsp;něho, vodíc se&nbsp;s&nbsp;Egonkem kolem krku. Sotva ho&nbsp;uviděla, nechala Egona stát a&nbsp;šla k&nbsp;němu, bledá, zaražená, přemáhající nějaké zoufalství. „Oncle už&nbsp;ví, že&nbsp;jsem byla u&nbsp;tebe,“ řekla. „Bože, co&nbsp;se&nbsp;stane! Myslím, že&nbsp;tě&nbsp;odtud odvezou. Nehýbej se&nbsp;teď, dívá se&nbsp;na&nbsp;nás z&nbsp;okna. Mluvil odpoledne s&nbsp;tím… s&nbsp;tím…“ Zachvěla se. „S ředitelem, víš? Hádali se… Oncle chtěl, aby tě&nbsp;prostě pustili, aby tě&nbsp;nechali utéci či&nbsp;co. Ředitel zuřil, nechce o&nbsp;tom slyšet. Prý tě&nbsp;odvezou někam jinam… Milý, buď tady v&nbsp;noci; přijdu ven, uteču, uteču –“</span></p>
        <p class="chunk" data-nb-ref-number="6" data-nb-words="161" data-nb-chars="926"><span class="idea" data-nb-ref-number="6" id="idea6" data-nb-words="161" data-nb-chars="926">Přišla skutečně; přiběhla bez dechu, vzlykajíc se&nbsp;suchýma a&nbsp;rozzelýma očima. „Zítra, zítra,“ chtěla ze&nbsp;sebe něco vypravit, ale tu&nbsp;se&nbsp;jí&nbsp;položila na&nbsp;rameno silná a&nbsp;laskavá ruka. Byl to&nbsp;oncle Rohn. „Jdi domů, Minko,“ kázal neodmluvně. „A vy&nbsp;tu&nbsp;počkáte,“ obrátil se&nbsp;k&nbsp;Prokopovi, a&nbsp;ovinuv jí&nbsp;ruku kolem ramen vedl ji&nbsp;mocí domů. Po&nbsp;chvíli vyšel a&nbsp;vzal Prokopa pod paží. „Můj milý,“ řekl bez hněvu, překusuje jakýsi smutek, „chápu až&nbsp;příliš dobře vás mladé lidi; a… cítím s&nbsp;vámi.“ Mávl nad tím beznadějně rukou. „Stalo se, co&nbsp;se&nbsp;stát nemělo. Nechci ovšem a… ani nemohu vás kárat. Naopak uznávám, že… samozřejmě…“ Samozřejmě to&nbsp;byl špatný začátek, a&nbsp;le&nbsp;bon prince tápal po&nbsp;jiném. „Milý příteli, vážím si&nbsp;vás a… mám vás opravdu… velice rád. Jste člověk čestný… a&nbsp;geniální, což se&nbsp;zřídka najde spojeno. K&nbsp;málokomu jsem pojal takové sympatie – Vím, že&nbsp;to&nbsp;přivedete nesmírně daleko,“ vyhrkl s&nbsp;úlevou. „Věříte, že&nbsp;to&nbsp;s&nbsp;vámi dobře myslím?“</span></p>
        <p class="chunk" data-nb-ref-number="7" data-nb-words="11" data-nb-chars="72"><span class="idea" data-nb-ref-number="7" id="idea7" data-nb-words="11" data-nb-chars="72">„Naprosto ne,“ mínil Prokop mírně, střeha se&nbsp;sednout na&nbsp;nějakou vějičku.</span></p>
        <p class="chunk" data-nb-ref-number="8" data-nb-words="29" data-nb-chars="143"><span class="idea" data-nb-ref-number="8" id="idea8" data-nb-words="29" data-nb-chars="143">Le&nbsp;bon oncle se&nbsp;zmátl. „To je&nbsp;mi&nbsp;líto, neobyčejně líto,“ koktal. „K tomu, co&nbsp;jsem vám chtěl říci, by&nbsp;bylo třeba – ano – plné vzájemné důvěry –“</span></p>
        <p class="chunk" data-nb-ref-number="9" data-nb-words="26" data-nb-chars="168"><span class="idea" data-nb-ref-number="9" id="idea9" data-nb-words="26" data-nb-chars="168">„Mon prince,“ přerušil ho&nbsp;Prokop uctivě, „jak víte, nejsem tu&nbsp;v&nbsp;záviděníhodné situaci volného člověka. Myslím, že&nbsp;za&nbsp;těch okolností nemám důvodů tak příliš důvěřovat –“</span></p>
        <p class="chunk" data-nb-ref-number="10" data-nb-words="122" data-nb-chars="751"><span class="idea" data-nb-ref-number="10" id="idea10" data-nb-words="122" data-nb-chars="751">„Aáno,“ oddychl si&nbsp;oncle Rohn potěšen tímto obratem. „Máte zcela pravdu. Narážíte na&nbsp;své – eh, na&nbsp;trapný fakt, že&nbsp;jste tady střežen? Vidíte, právě o&nbsp;tom jsem chtěl s&nbsp;vámi mluvit. Milý příteli, co&nbsp;mne se&nbsp;týče… Prostě od&nbsp;začátku… a&nbsp;rozhořčeně… jsem odsuzoval tento způsob… vás držet v&nbsp;závodě. Je&nbsp;to&nbsp;nezákonné, brutální a… vzhledem k&nbsp;vašemu významu přímo neslýchané. Podnikl jsem řadu kroků… Rozumíte, už&nbsp;dříve,“ dodával rychle. „Intervenoval jsem dokonce na&nbsp;vyšších místech, ale… úřady jsou vzhledem k&nbsp;jistému mezinárodnímu napětí… v&nbsp;panice. Jste tu… konfinován<a href="./resources/undefined">[33]</a> pod inkulpací<a href="./resources/undefined">[34]</a> špionáže. Nedá se&nbsp;nic dělat, leda,“ a&nbsp;mon prince se&nbsp;naklonil k&nbsp;Prokopovu uchu, „leda že&nbsp;by&nbsp;se&nbsp;vám podařilo utéci. Svěřte se&nbsp;mi, já&nbsp;vám opatřím prostředky. Čestné slovo.“</span></p>
        <p class="chunk" data-nb-ref-number="11" data-nb-words="5" data-nb-chars="45"><span class="idea" data-nb-ref-number="11" id="idea11" data-nb-words="5" data-nb-chars="45">„Jaké prostředky?“ nadhodil Prokop nezávazně.</span></p>
        <p class="chunk" data-nb-ref-number="12" data-nb-words="20" data-nb-chars="115"><span class="idea" data-nb-ref-number="12" id="idea12" data-nb-words="20" data-nb-chars="115">„Prostě… udělám to&nbsp;sám. Vezmu vás na&nbsp;své auto a&nbsp;– mne tady nemohou zadržet, rozumíte? Ostatní později. Kdy chcete?“</span></p>
        <p class="chunk" data-nb-ref-number="13" data-nb-words="7" data-nb-chars="53"><span class="idea" data-nb-ref-number="13" id="idea13" data-nb-words="7" data-nb-chars="53">„Odpusťte, já&nbsp;vůbec nechci,“ odpověděl Prokop určitě.</span></p>
        <p class="chunk" data-nb-ref-number="14" data-nb-words="4" data-nb-chars="29"><span class="idea" data-nb-ref-number="14" id="idea14" data-nb-words="4" data-nb-chars="29">„Proč?“ vyhrkl oncle Charles.</span></p>
        <p class="chunk" data-nb-ref-number="15" data-nb-words="13" data-nb-chars="83"><span class="idea" data-nb-ref-number="15" id="idea15" data-nb-words="13" data-nb-chars="83">„Předně… nechci, abyste vy, mon prince, něco takového riskoval. Osobnost jako vy&nbsp;–“</span></p>
        <p class="chunk" data-nb-ref-number="16" data-nb-words="3" data-nb-chars="13"><span class="idea" data-nb-ref-number="16" id="idea16" data-nb-words="3" data-nb-chars="13">„A za&nbsp;druhé?“</span></p>
        <p class="chunk" data-nb-ref-number="17" data-nb-words="7" data-nb-chars="33"><span class="idea" data-nb-ref-number="17" id="idea17" data-nb-words="7" data-nb-chars="33">„Za druhé se&nbsp;mi&nbsp;tu&nbsp;začíná líbit.“</span></p>
        <p class="chunk" data-nb-ref-number="18" data-nb-words="3" data-nb-chars="13"><span class="idea" data-nb-ref-number="18" id="idea18" data-nb-words="3" data-nb-chars="13">„A dál, dál?“</span></p>
        <p class="chunk" data-nb-ref-number="19" data-nb-words="11" data-nb-chars="66"><span class="idea" data-nb-ref-number="19" id="idea19" data-nb-words="11" data-nb-chars="66">„Nic dál,“ usmál se&nbsp;Prokop, a&nbsp;snesl pátravý, vážný pohled princův.</span></p>
        <p class="chunk" data-nb-ref-number="20" data-nb-words="44" data-nb-chars="255"><span class="idea" data-nb-ref-number="20" id="idea20" data-nb-words="44" data-nb-chars="255">„Poslyšte,“ ozval se&nbsp;oncle Rohn po&nbsp;chvíli, „nechtěl jsem vám to&nbsp;říci. Jde o&nbsp;to, že&nbsp;za&nbsp;den, za&nbsp;dva dny máte být převezen jinam, do&nbsp;pevnosti. Stále pod obviněním ze&nbsp;špionáže. Nemůžete si&nbsp;představit – Milý příteli, uprchněte, uprchněte rychle, pokud je&nbsp;čas!“</span></p>
        <p class="chunk" data-nb-ref-number="21" data-nb-words="3" data-nb-chars="15"><span class="idea" data-nb-ref-number="21" id="idea21" data-nb-words="3" data-nb-chars="15">„Je to&nbsp;pravda?“</span></p>
        <p class="chunk" data-nb-ref-number="22" data-nb-words="2" data-nb-chars="15"><span class="idea" data-nb-ref-number="22" id="idea22" data-nb-words="2" data-nb-chars="15">„Čestné slovo.“</span></p>
        <p class="chunk" data-nb-ref-number="23" data-nb-words="9" data-nb-chars="50"><span class="idea" data-nb-ref-number="23" id="idea23" data-nb-words="9" data-nb-chars="50">„Pak… pak vám děkuju, že&nbsp;jste mne včas upozornil.“</span></p>
        <p class="chunk" data-nb-ref-number="24" data-nb-words="2" data-nb-chars="13"><span class="idea" data-nb-ref-number="24" id="idea24" data-nb-words="2" data-nb-chars="13">„Co uděláte?“</span></p>
        <p class="chunk" data-nb-ref-number="25" data-nb-words="19" data-nb-chars="119"><span class="idea" data-nb-ref-number="25" id="idea25" data-nb-words="19" data-nb-chars="119">„Nu, připravím se&nbsp;na&nbsp;to,“ prohlásil Prokop krvelačně. „Mon prince, mohl byste JE&nbsp;upozornit, že&nbsp;to… tak lehko… nepůjde.“</span></p>
        <p class="chunk" data-nb-ref-number="26" data-nb-words="10" data-nb-chars="49"><span class="idea" data-nb-ref-number="26" id="idea26" data-nb-words="10" data-nb-chars="49">„Co – co&nbsp;– jak to, prosím?“ koktal oncle Charles.</span></p>
        <p class="chunk" data-nb-ref-number="27" data-nb-words="16" data-nb-chars="97"><span class="idea" data-nb-ref-number="27" id="idea27" data-nb-words="16" data-nb-chars="97">Prokop zatočil rukou ve&nbsp;vzduchu, až&nbsp;to&nbsp;svištělo, a&nbsp;vrhl něco imaginárně před sebe. „Bum,“ udělal.</span></p>
        <p class="chunk" data-nb-ref-number="28" data-nb-words="7" data-nb-chars="42"><span class="idea" data-nb-ref-number="28" id="idea28" data-nb-words="7" data-nb-chars="42">Oncle Rohn ustrnul. „Vy se&nbsp;chcete bránit?“</span></p>
        <p class="chunk" data-nb-ref-number="29" data-nb-words="13" data-nb-chars="72"><span class="idea" data-nb-ref-number="29" id="idea29" data-nb-words="13" data-nb-chars="72">Prokop neřekl nic; stál s&nbsp;rukama v&nbsp;kapsách, mračil se&nbsp;hrozně a&nbsp;uvažoval.</span></p>
        <p class="chunk" data-nb-ref-number="30" data-nb-words="24" data-nb-chars="142"><span class="idea" data-nb-ref-number="30" id="idea30" data-nb-words="24" data-nb-chars="142">Oncle Charles, celý světloučký a&nbsp;vetchý v&nbsp;noční tmě, k&nbsp;němu přistoupil. „Vy… vy&nbsp;ji&nbsp;tak milujete?“ řekl skoro se&nbsp;zajíkaje dojetím nebo obdivem.</span></p>
        <p class="chunk" data-nb-ref-number="31" data-nb-words="116" data-nb-chars="688"><span class="idea" data-nb-ref-number="31" id="idea31" data-nb-words="116" data-nb-chars="688">Prokop neodpověděl. „Milujete ji,“ opakoval Rohn a&nbsp;objal ho. „Buďte silný. Opusťte ji, odjeďte! Nemůže to&nbsp;takhle zůstat, pochopte to, pochopte to&nbsp;přece! Kam by&nbsp;to&nbsp;vedlo? Prosím vás proboha, mějte s&nbsp;ní&nbsp;slitování; uchraňte ji&nbsp;skandálu; což si&nbsp;myslíte, že&nbsp;by&nbsp;mohla být vaší ženou? Snad vás miluje, ale – je&nbsp;příliš pyšná; kdyby se&nbsp;měla zříci titulu princezny… Oh, to&nbsp;je&nbsp;nemožno, nemožno! Nechci vědět, co&nbsp;mezi vámi bylo; ale odjeďte, máte-li ji&nbsp;rád! odjeďte rychle, odjeďte ještě této noci! Ve&nbsp;jménu lásky odjeď, příteli; zapřísahám tě, prosím tě&nbsp;na&nbsp;jejím místě; učinils ji&nbsp;ženou nejnešťastnější, – nemáš dost na&nbsp;tom? Chraň ji, nedovede-li už&nbsp;ona sebe chránit! Ty&nbsp;ji&nbsp;miluješ? Tedy se&nbsp;obětuj!“</span></p>
        <p class="chunk" data-nb-ref-number="32" data-nb-words="42" data-nb-chars="234"><span class="idea" data-nb-ref-number="32" id="idea32" data-nb-words="42" data-nb-chars="234">Prokop stál nehnutě, s&nbsp;čelem skloněným jako beran; ale bon prince cítil, jak se&nbsp;tenhle černý, hrubý špalek v&nbsp;nitru štípe a&nbsp;praská bolestí. Soucit mu&nbsp;škrtil srdce, ale ještě měl v&nbsp;záloze jednu zbraň; nedalo mu&nbsp;to, musel s&nbsp;ní&nbsp;vyrukovat.</span></p>
        <p class="chunk" data-nb-ref-number="33" data-nb-words="103" data-nb-chars="585"><span class="idea" data-nb-ref-number="33" id="idea33" data-nb-words="103" data-nb-chars="585">„Je pyšná, fantastická, šíleně ctižádostivá; od&nbsp;dětství byla taková. Nyní nám byly doručeny doklady nesmírné ceny; je&nbsp;kněžnou rovnorodou kterékoliv panovnické rodině. Ty&nbsp;nechápeš, co&nbsp;to&nbsp;pro ni&nbsp;je. Pro ni&nbsp;i&nbsp;pro nás. Snad to&nbsp;jsou předsudky, ale… my&nbsp;v&nbsp;nich žijeme. Prokope, princezna se&nbsp;provdá. Vezme si&nbsp;velkovévodu bez trůnu; je&nbsp;to&nbsp;hodný a&nbsp;pasivní člověk, ale ona, ona bude bojovat o&nbsp;korunu; neboť bojovat, to&nbsp;je&nbsp;její povaha, její poslání, její pýcha – Teď se&nbsp;před ní&nbsp;otvírá, o&nbsp;čem snila. Ještě ty&nbsp;se&nbsp;stavíš mezi ni&nbsp;a… její budoucnost; ale již se&nbsp;rozhodla, už&nbsp;jenom se&nbsp;trápí výčitkami –“</span></p>
        <p class="chunk" data-nb-ref-number="34" data-nb-words="20" data-nb-chars="103"><span class="idea" data-nb-ref-number="34" id="idea34" data-nb-words="20" data-nb-chars="103">„Ahaha,“ rozkřikl se&nbsp;Prokop, „tohle tedy? A&nbsp;– a&nbsp;ty&nbsp;si&nbsp;myslíš, že&nbsp;teď, teď ustoupím? Tak si&nbsp;jen počkej!“</span></p>
        <p class="chunk" data-nb-ref-number="35" data-nb-words="18" data-nb-chars="96"><span class="idea" data-nb-ref-number="35" id="idea35" data-nb-words="18" data-nb-chars="96">A&nbsp;nežli se&nbsp;oncle Rohn vzpamatoval, zmizel mu&nbsp;ve&nbsp;tmě uháněje k&nbsp;laboratoři. Pan Holz mlčky za&nbsp;ním.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./krakatit_042.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>